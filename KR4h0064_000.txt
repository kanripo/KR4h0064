# -*- mode: mandoku-view; -*-
#+TITLE: 增注唐策
#+DATE: 2015-08-25 00:34:28.160869
#+PROPERTY: ID KR4h0064
#+PROPERTY: BASEEDITION WYG    
#+PROPERTY: JUAN 提要
<pb:KR4h0064_WYG_000-1a>¶
欽定四庫全書　　　　　集部八¶
　增注唐䇿　　　　　　　總集類¶
　　提要¶
　　　　(臣/)等謹案增注唐䇿十巻不著編輯者名氏¶
　　　　前有明正徳丁丑新安汪燦序惟言舊刋唐¶
　　　　䇿不知誰集考書中避宋諱與古文集成相同¶
　　　　則亦宋人所編輯也其中所録兼有唐人䇿¶
　　　　論書狀表奏之文而獨以唐䇿為名者蓋輯¶
<pb:KR4h0064_WYG_000-1b>¶
　　　　以備答䇿之用從所重耳中間注語有崇曰¶
　　　　張曰李曰竇曰董曰諸目崇曰一處作王崇¶
　　　　則是其名而餘又皆題其姓均莫詳其所自¶
　　　　亦不知諸人為誰殆當時盛行其本互相訓¶
　　　　釋而書賈合刋之者也所注雖簡畧而所録¶
　　　　皆唐人名作持擇頗審非明代坊選冗濫無¶
　　　　緒者可比以其舊本存備採擇焉乾隆四十¶
　　　　六年三月恭校上¶
<pb:KR4h0064_WYG_000-2a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR4h0064_WYG_000-3a>¶
增注唐䇿序¶
舊刋有唐䇿行於世不知集於誰氏一日黄司空蕨山¶
先生出以眎燦曰子讀之乎燦曰未也先生曰是集所¶
載䇿疏表議狀論書畧其體雖殊要之皆為國家畫竒¶
吐良之逺謀可讀也然其製之純駁則在善擇耳燦唯¶
唯即歸而讀之歎曰集者其有心哉有味哉先生惠我¶
多矣先生聞之喜復命以授其子㠏㠏亦有得新其梓¶
以授天下燦遂以是為之序云正徳十有二年嵗在丁¶
<pb:KR4h0064_WYG_000-3b>¶
丑二月新安晴雲生汪燦序¶
